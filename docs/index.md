---
dir: rtl
---

# سایت مستندات رشته علوم کامپیوتر فردوسی مشهد

## برنامه درسی دوره کارشناسی علوم کامپیوتر فردوسی مشهد

[علوم کامپیوتر فردوسی مشهد](http://cs-um.github.io/)

## **الف)‌ مقدمه**
روند رو به رشد استفاده از کامپيوتر در زندگي روزانه افراد امری مشهود است. گسترش کسب و کارهایی مثل فروشگاه‌ها و تاکسی‌های آنلاین، تغییر تدریجی کسب و کارهای سنتی به کسب و کارهای مبتنی بر بستر شبکه‌های کامپیوتری را ملموس نموده است. پیشرفت‌های سریع حوزه کامپیوتر و هوش مصنوعی خبر از تحولات عمده در این حوزه در سطح جهان را می‌دهد که نویدبخش چشم‌انداز روشنی برای فعالان و فارغ‌التحصیلان رشته‌های مرتبط با علوم کامپیوتر است. در خلال چند دهه‌ی اخیر تعاریف متعددی برای علوم کامپیوتر داده شده است، می‌توان گفت علم کامپیوتر به مطالعه کامپیوتر نمی‌پردازد، بلکه در حالت کلی عبارت است از حل مسائل توسط یک دستگاه قابل برنامه‌ریزی[^1]. از جمله زیرحوزه‌های مطرح در علوم کامپیوتر می‌توان مواردی مانند نظریه‌ی محاسبات، داده ساختارها و الگوریتم‌ها، زبانها و متدولوژی‌های برنامه‌نویسی و هوش مصنوعی[^2] را برشمرد که هر یک خود شامل دسته‌های تخصصی‌تر هستند[^3]:

1. **نظریه‌ی محاسبات**، شامل نظریه اتوماتا،‌ نظریه‌ی پیچیدگی محاسباتی، زبانهای رسمی، محاسبات کوانتومی، ‌ نظریه مدار منطقی، اتوماتای سلولی و ...
1. **داده ساختارها و الگوریتم‌ها**، ‌شامل آنالیز الگوریتم‌ها، طراحی الگوریتم‌ها، ساختارهای داده، بهینه‌سازی ترکیبیاتی، هندسه محاسباتی و الگوریتم‌های تصادفی
1. **نظریه‌ی زبانهای برنامه‌نویسی و روش‌های صوری**، ‌شامل زبانهای برنامه‌نویسی، طراحی کامپایلر، درستی‌یابی صوری و ...
1. **هوش مصنوعی**، شامل نظریه یادگیری محاسباتی، بینایی ماشین، شبکه‌های عصبی، برنامه‌ریزی و زمانبندی، پردازش زبان طبیعی،‌ نظریه بازی، محاسبات تکاملی، شناسایی الگو، هوش جمعی و ...
1. **پایگاه داده‌ها و داده‌کاوی**
1. **پردازش صوت و تصویر**، ‌شامل آنالیز فوریه،‌ پردازش صوت، پردازش تصویر، فشرده‌سازی داده و ...
1. **محاسبات علمی** شامل، 	آنالیز عددی، فیزیک محاسباتی، بیوانفورماتیک، انفورماتیک پزشکی،‌ نورو انفورماتیک 
1. **نظریه‌ی کدگذاری و اطلاعات**، شامل نظریه‌ی کدگذاری و ...
1. **امنیت و رمزنگاری**
1. **پردازش موازی و سیستم‌های توزیع شده**
1. **گرافیک کامپیوتری و بصری‌سازی**، شامل گرافیک دو بعدی کامپیوتری، پویانمایی،‌ واقعیت مجازی و ...
1. **تعامل انسان و کامپیوتر**
1. **مهندسی نرم‌افزار**
1. **معماری کامپیوتر**،‌ شامل محاسبات فراگیر، سیستم‌های عامل و ...
1. **شبکه‌های کامپیوتری**

به این دلیل که عنوان «علم کامپیوتر» این تلقی اشتباه را باعث می‌شده است که در این حوزه به مطالعه‌ی کامپیوتر پرداخته می‌شود، معادل‌هایی همچون داده‌شناسی[^4] یا علم داده‌ها[^5] نیز برای این رشته پیشنهاد شده بوده است[^6].  در یک برنامه‌ی درسی دوره کارشناسی امکان پوشش همه‌ی حوزه‌های فوق نیست؛ در برنامه درسی حاضر، سعی شده است که نکات چندی رعایت شوند: ۱) دروس اصلی از سه رشته ریاضیات، آمار و کامپیوتر که بنیان‌های نظری حداقلی برای زیرحوزه‌های فوق‌الذکر را برآورده نمایند، پوشش داده شود، ۲) دروس الزامی-تخصصی با رویکرد علم داده‌ها انتخاب شده‌اند، ۳) خوشه‌های دانشی مرتبط با برخی از زیرحوزه‌های فوق برای راهنمایی دانشجویان در انتخاب دروس اختیاری پیشنهاد شده‌اند و ۴) دانشجویان با انتخاب دروس اختیاری مناسب، توانایی ادامه تحصیل در دوره های تکمیلی در رشته‌های مرتبط را داشته باشند[^7].
## **ب) مشخصات کلی، تعریف و اهداف** 
`    `هدف این برنامه تربیت کارشناسانی است که علاوه بر آشنایی با بنیان‌های نظری علوم کامپیوتر،‌ توانایی بکار بستن دانش خود در مسائل دنیای واقعی را نیز داشته باشند. برنامه ریزی درسی به شکلی است که دانشجویان رشته علوم کامپیوتر با انتخاب دروس اختیاری مناسب در سال های بالاتر توانایی ادامه تحصیل در دوره های تکمیلی در گرایش‌های متنوع علوم کامپیوتر و علوم داده و سایر رشته های بینا رشتهای مرتبط را خواهند داشت. برخی از نکاتی که در این برنامه مد نظر قرار گرفته اند عبارتند از:

- تدوین ساختار کلی برنامه به گونه ای که همه دانشجویان دروس اصلی ریاضی، آمار و کامپیوتر مرتبط با رشته را  در دروس پایه و تخصصی بگذرانند.  برخی از دروس تخصصی تحت عنوان «دروس اختیاری» در اختیار گروههای آموزشی  و دانشجویان گرفته است تا  با توجه به توانمندی اعضای هیات علمی، ارائه  شوند و دانش نظری یا کاربردی دانشجویان علاقه مند به ادامه تحصیل یا اشتغال تقویت شود. 
- آموزش و تربیت نیروی موثر در بازار کار حوزه تحلیل داده، هوشمندسازی، تحقیق و توسعه
- تامین بستری مناسب برای آینده شغلی بهتر دانش آموختگان.
- توجه به توانایی ها و علایق متفاوت دانشجویان و پتانسیل موجود در دانشکده‌های علوم ریاضی در کشور. 
- ایجاد شرایط مناسب برای ادامه تحصیل دانشجویان در رشته‌ی علوم کامپیوتر و یا در برخی از رشته های علوم ریاضی و بین رشته ای.
- ایجاد دروس اختیاری متنوع و هدفمند برای افزایش توانایی های علمی و مهارتی دانشجویان.
- امکان تعریف و ارائه دروس جدید، مطابق معیارهای روز بین المللی در زمینه های جدید کاربردی و نظری.  
- ایجاد بستری مناسب برای آشنایی دانشجویان با مفاهیم ریاضی لازمه و توانایی به کارگیری ریاضیات محاسباتی.
- ایجاد بستری مناسب برای آشنایی دانشجویان با مفاهیم مورد نیاز آماری برای تجزیه و تحلیل داده‌ها
- ایجاد بستری مناسب برای توانمندسازی دانشجویان برای برنامه‌نویسی 
- افزایش هوش اجتماعی دانشجویان با دروس حوزه اقتصاد و کارآفرینی

## **پ) ضرورت و اهمیت** 
نقل قول اندرو اینگ[^8]‌ با عنوان «هوش مصنوعی الکتریسیته‌ی قرن حاضر است»، جایگاه حوزه هوش مصنوعی به عنوان یکی از زیر مجموعه‌های علوم کامپیوتر را مشخص می‌کند. هم ایشان نیز گفته است که «داده، غذای هوش مصنوعی است». بر همین اساس و در جهت سرآمدی در حوزه‌ی هوش مصنوعی و علم داده‌ها، ضرورت دایر نمودن دوره علوم کامپیوتر با نگرش علم داده که در این برنامه درسی مدنظر است، واضح و مبرهن است.
##
## **ت) تعداد و نوع واحدهای درسی** 
برنامه دوره کارشناسی علوم کامپیوتر شامل حداقل ۱۳۵ تا ۱۴۰ واحد درسی است. دانشجو پس از گذراندن این تعداد واحد به شرح جدول ذیل فارغ التحصیل کارشناسی علوم کامپیوتر خواهد شد.

**جدول (1)- توزیع واحدهای درسی**

|**تعداد کل واحدها**|**نحوه اخذ درس**|**نوع درس**|
| :-: | :-: | :-: |
|22|طبق مصوبات وزارت عتف|عمومی|
|۲۹|اجباری (جدول شماره2)|پایه |
|۶۴|الزامی (دروس هسته علوم کامپیوتر- جدول3)|الزامی تخصصی|
|۲۰-۲۵|در اختیار دانشجو ( انتخاب از دروس جدول شماره۴)|اختیاری |
|140-135|جمع|


## **ث) مهارت، توانمندی و شایستگی دانش‏آموختگان**
`   `این برنامه با توجه به برنامه های درسی به روز گروه های علوم کامپیوتر دانشگاه های معتبر دنیا  و با توجه به امکانات دانشگاه های کشور و شرایط بومی تدوین شده است. در این برنامه بر توانمندسازی دانشجویان در سه زمینه کامپیوتر، ریاضیات و آمار و همچنین مباحث کارآفرینی تاکید شده است. دروسی که برای هر زمینه در این برنامه دیده شده است -اعم از الزامی یا اختیاری- به شرح زیر است:

||**دروس کامپیوتری**|**دروس ریاضی**|**دروس آمار**|**دروس کارآفرینی**|
| :-: | :-: | :-: | :-: | :-: |
|الزامی‌ها (پایه و تخصصی)|[تحلیل داده‌ها با نرم افزارهای عمومی](#_تحلیل_داده‌ها_با)||[مبانی علوم ریاضی](#_مبانی_علوم_ریاضی)|[احتمال مقدماتی](#_احتمال_م‍قدماتی)|[کارآفرینی](#_مبانی_کارآفرینی)|
||[مبانی برنامه‌نویسی](#_مبانی_کامپیوتر_و)||[ریاضی عمومی 1](#_ریاضی_عمومی_1)|[احتمال ۱](#_آمار_و_احتمال)|[مبانی اقتصاد](#_مبانی_اقتصاد)|
||[کارگاه کامپیوتر ۱](#_کارگاه_کامپیوتر_۱)||[ریاضی عمومی 2](#_ریاضی_عمومی_2)|[روش‌های آماری](#_روش‌های_آماری)|[کارآموزی](#_کارآموزی)|
||[پایتون برای علم داده](#_پایتون_برای_علم)||[معادلات دیفرانسیل](#_معادلات_دیفرانسیل)|[رگرسیون ۱](#_رگرسیون1)||
||[برنامه‌نویسی پیشرفته](#_برنامه‌نویسی_پیشرفته)||[مدلسازی ریاضی](#_مدلسازی_ریاضی)|||
||[کارگاه کامپیوتر ۲](#_کارگاه_کامپیوتر_۲)||[مبانی منطق و نظریه مجموعه‌ها](#_مبانی_منطق_و)|||
||[ساختمان داده‌ها و الگوریتم‌ها](#_ساختمان_داده_و)||[مبانی ماتریس‌ها و جبرخطی](#_مبانی_ماتریس‌ها_و)|||
||[طراحی و تحلیل الگوریتم‌ها](#_طراحی_و_تحلیل)||[تحقیق در عملیات](#_تحقیق_در_عملیات)|||
||[پایگاه داده‌ها](#_پایگاه_داده)||[مبانی آنالیز عددی](#_مبانی_آنالیزعددی)|||
||[داده‌کاوی مقدماتی](#_داده‌کاوی_مقدماتی)||[مبانی آنالیز ریاضی](#_مبانی_آنالیز_ریاضی)|||
||[اصول سیستم‌های کامپیوتری](#_اصول_سیستم‌های_کامپیوتری)||[مبانی ترکیبیات](#_مبانی_ترکیبیات)|||
||[مبانی نظریه محاسبه](#_مبانی_نظریه_محاسبه)||[بهینه‌سازی غیرخطی](#_بهینه‌سازی_محدب)|||
||[یادگیری ماشین مقدماتی ۱](#_یادگیری_آماری_)||[جبرخطی عددی](#_جبر_خطی_عددی)|||
||[یادگیری ماشین مقدماتی ۲](#_یادگیری_آماری__1)||[آزمایشگاه ریاضی](#_آزمایشگاه_ریاضی)|||
|||||||
|||||||
|اختیازی‌ها|[نظریه محاسبه](#_نظریه_محاسبه)|[هوش محاسباتی](#_هوش_محاسباتی)|[بهینه‌سازی گسسته](#_بهینه‌سازی_گسسته)|[تحلیل سری‌های زمانی کاربردی](#_سری_های_زمانی)|[پروژه کارشناسی](#_پروژه_کارشناسی) |
||[هندسه محاسباتی](#_هندسه_محاسباتی)|[آشنایی با یادگیری عمیق](#_آشنایی_با_یادگیری)|مبانی تحلیل پوششی داده‌ها|[فرآیندهای تصادفی](#_فرایند_های_تصادفی)|[مدیریت و کنترل پروژه‌های فناوری اطلاعات](#_مدیریت_پروژه‌های_فناوری)|
||[نظریه مقدماتی کدگذاری](#_نظریه_مقدماتی_کد)|بهینه‌سازی تصادفی|[نظریه گراف و کابردهای آن](#_نظریه_گراف_و)|[احتمال ۲](#_آمار_و_احتمال_1)|[تجارت الکترونیکی](#_تجارت_الکترونیک)|
||` `[رمزنگاری](#_رمزنگاری)|[هوش تجاری مقدماتی](#_هوش_تجاری_)|[مبانی جبر](#_مبانی_جبر)|[آمار محاسباتی](#_آمار_محاسباتی)|[مبانی و اصول مدیریت](#_مبانی_و_اصول)|
||[برنامه‌نویسی امن](#_برنامه‌نویسی_امن)|[آشنایی با تحلیل کلان داده‌ها](#_آشنایی_با_تحلیل)|[مبانی آنالیزفوریه و موجک‌ها](#_مبانی_آنالیز_فوریه)|~~تحلیل آماری داده‌ها~~|[مدیریت و کنترل پروژه](#_مدیریت_و_کنترل)|
||[معناشناسی عملیاتی برنامه‌نویسی](#_معناشناسی_عملیاتی_برنامه‌نویسی)|[سیگنالها و سیستم‌ها](#_سیگنال‌ها_و_سیستم‌ها)|||[توسعه کسب و کارهای نوپا](#_توسعه_کسب_و)|
||[آشنایی با نظریه بازی‌ها](#_آشنایی_با_نظریه)|[پردازش تصویر مقدماتی](#_پردازش_تصویر_مقدماتی)||||
||` `[الگوریتم‌های تصادفی](#_الگوریتم_های_تصادفی)|[برنامه‌نویسی موبایل](#_برنامه‌نویسی_موبایل)||~~یادگیری آماری مقدماتی~~||
||[مبانی بیوانفورماتیک](#_مبانی_بیوانفورماتیک)|[برنامه‌نویسی وب](#_برنامه‌نویسی_وب)||~~آشنایی با یادگیری ماشینی~~||
||` `[هوش مصنوعی](#_هوش_مصنوعی)|[شبکه‌های کامپیوتری](#_شبکه‌های_کامپیوتری)||||
||[اصول سیستم‌های عامل](#_اصول_سیستم‌های_عامل) |[شبیه‌سازی کامپیوتری](#_شبیه_سازی_کامپیوتری)||||
||[اصول طراحی نرم افزار](#_اصول_طراحی_نرم)|[~~زبان‌های برنامه‌نویسی~~](#_زبان‌های_برنامه‌نویسی)||||
||[کامپایلر](#_کامپایلر) |[گرافیک کامپیوتری](#_گرافیک_کامپیوتری)||||
||[شبکه‌های اجتماعی](#_شبکه‌های_اجتماعی)|[مباحثی در علوم کامپیوتر](#_مباحثی_در_علوم)||||
||[رایانش چند هسته‌ای](#_رایانش_چند‌هسته‌ای)|[مبانی رایانش ابری](#_مبانی_رایانش_ابری)||||
به علاوه با امکان انتخاب دروسی از سایر رشته‌ها به عنوان خارج رشته، امکان اخذ درس مبتنی بر علاقمندی دانشجو از سایر رشته‌ها نیز فراهم است.


## **ج) خوشه‌های دانشی**
مجموع واحدهای دروس مذکور در جدول قبل بیشتر از سقف تعداد واحدهای دوره است. به منظور هدایت دانشجویان در اخذ هدفمند دروس، مجموعه‌ای از خوشه‌های دانشی معرفی شده‌اند. توصیه می‌شود دانشجویان دروس اختیاری خود را مبتنی بر خوشه‌های مورد علاقه‌ی خود اخذ نمایند. برنامه هشت ترمی مرتبط با هر خوشه در انتهای همین فایل آمده است. بخشی از دروس هر خوشه به عنوان دروس پایه یا الزامی تخصصی هستند، سایر موارد می‌توانند در قالب دروس اختیاری اخذ شوند.

توضیحات:

- این خوشه‌ها به منظور راهنمایی دانشجویان ارائه شده و اجباری در اخذ دروس بر اساس آنها وجود ندارد.
- سقف مجاز انتخاب درس از سایر رشته‌ها و دروس ارشد بایستی رعایت شود.
- لزوما تمامی دروس خوشه‌ها به صورت منظم توسط دانشکده ارائه نمی‌شوند.

|**خوشه‌های دانشی کارشناسی علوم کامپیوتر به ترتیب الفبایی**|
| :-: |
|**الگوریتم‌ها، نظریه محاسبه و روشهای صوری**|**بیوانفورماتیک**|**محاسبات علمی و پردازش موازی**|**رایانش امن**|
|<p>ساختمان داده‌ها و الگوریتم‌ها</p><p>طراحی و تحلیل الگوریتم‌ها</p><p>مبانی ترکیبیات</p><p>بهینه‌سازی گسسته</p><p>مبانی نظریه محاسبه</p><p>نظریه محاسبه</p><p>الگوریتم‌های تصادفی</p><p>نظریه زبانها و ماشینها</p><p>هندسه محاسباتی </p><p>منطق برای علوم کامپیوتر</p><p>معناشناسی عملیاتی برنامه‌نویسی</p><p>نظریه بازی‌ها</p>|<p>پایگاه داده‌ها</p><p>تحلیل داده‌ها با نرم‌افزارهای عمومی</p><p>یادگیری ماشین مقدماتی ۱</p><p>یادگیری ماشین مقدماتی ۲</p><p>داده‌کاوی مقدماتی</p><p>نظریه گراف و کابردهای آن</p><p>شبکه‌های اجتماعی </p><p>زیست‌شناسی سلولی و مولکولی</p><p>مبانی بیوانفورماتیک</p><p>آشنایی با یادگیری عمیق</p>|<p>مبانی ماتریس‌ها و جبرخطی</p><p>جبرخطی عددی</p><p>مبانی آنالیز عددی</p><p>مبانی پردازش ابری </p><p>اصول سیستم‌های عامل</p><p>رایانش چندهسته‌ای</p><p>الگوریتم‌های موازی (ارشد) </p><p>زیرساختهای پردازشی داده (ارشد)</p><p></p>|<p>مبانی جبر</p><p>شبکه‌های کامپیوتری</p><p>رمزنگاری</p><p>نظریه مقدماتی کدگذاری</p><p>برنامه‌نویسی امن</p><p>نظریه اطلاعات مقدماتی</p><p>امنیت داده و شبکه</p><p>پردازش ابری</p><p>مبانی امنیت اطلاعات</p>|
|**فناوری اطلاعات**|**علم داده‌ها**|**یادگیری ماشین**||
|<p>پایگاه داده‌ها</p><p>تجارت الکترونیکی </p><p>شبکه‌های کامپیوتری</p><p>برنامه‌نویسی وب </p><p>برنامه‌نویسی موبایل </p><p>اصول طراحی نرم‌افزار </p><p>مدیریت پروژه‌های فناوری اطلاعات</p><p>فناوری اطلاعات</p><p>آداب فناوری اطلاعات</p><p>مبانی پردازش ابری</p>|<p>روش‌های آماری</p><p>رگرسیون ۱</p><p>رگرسیون ۲</p><p>آمار محاسباتی</p><p>فرآیندهای تصادفی</p><p>تحلیل سری های زمانی کاربردی 1</p><p>یادگیری ماشین مقدماتی ۱</p><p>یادگیری ماشین مقدماتی ۲</p><p>داده‌کاوی مقدماتی</p><p>آشنایی با یادگیری عمیق</p>|<p>بهینه‌سازی غیرخطی</p><p>رگرسیون ۱</p><p>رگرسیون ۲</p><p>یادگیری ماشین مقدماتی ۱</p><p>یادگیری ماشین مقدماتی ۲</p><p>داده‌کاوی مقدماتی</p><p>آنالیز فوریه و موجک‌ها</p><p>سیگنالها و سیستم‌ها</p><p>آشنایی با یادگیری عمیق</p><p>شبکه‌های عصبی </p><p>شناسایی آماری الگو</p>||



[^1]: Luk, Robert W. P. (2020). Insights in How Computer Science can be a Science. Science and Philosophy 8 (2):17-46
[^2]: ["Computer Science as a Profession"](https://web.archive.org/web/20080617030847/http:/www.csab.org/comp_sci_profession.html). Computing Sciences Accreditation Board. May 28, 1997.
[^3]: [Computer science - Wikipedia](https://en.wikipedia.org/wiki/Computer_science)
[^4]: Datalogy
[^5]: Data Science
[^6]: [Computer science - Wikipedia](https://en.wikipedia.org/wiki/Computer_science)
[^7]: در تدوین این برنامه درسی، برنامه‌های درسی مصوب وزارت در سالهای ۱۳۹۹ تا ۱۴۰۱ برای رشته‌های علوم کامپیوتر، ریاضیات و کاربردها و آمار و همچنین برنامه درسی مهندسی کامپیوتر وزارت علوم و چند دانشگاه داخلی و خارجی مورد ملاحظه قرار گرفته‌اند.
[^8]: Andrew Ng